<h1>Tükör-minivelocipéd</h1>

<p style="text-align:center;">
	<img src="pics/tukormini01.jpg" width="320" height="240" />
</p>

<p>
Magyar szóhasználattal a velocipéd a mai biciklik őse, olyan kerékpár, amelyen még nem volt láncáttétel, hanem az első kereket hajtották és kormányozták.
</p>

<p style="text-align:center;">
	<img src="pics/tukormini02.jpg" width="240" height="320" />
</p>

<p>
A nagyobb elérhető sebesség érdekében a hajtott kereket a lehető legnagyobbra készítették.
</p>
<p>
Ez a bringa mini velocipéd, mert a hajtott kereke csak 20 collos, nem is lehet vele nagy sebességet elérni.
</p>
<p>
A tükör megoldásnak megfelelően a kialakítása szimmetrikus, lényegében egy különleges tandemről van szó.
</p>
<p>
A bringán helyet foglaló két utas megegyezés alapján tetszés szerint bármelyik irányba elindulhat.
</p>

<p style="text-align:center;">
	<img src="pics/tukormini03.jpg" width="320" height="240" />
</p>

<p>
Az elől ülő normál irányba tekeri a pedálokat, és kormányoz. A hátul ülő feladata, hogy egyenesben tartsa a saját kerekét, és a normál hajtásiránnyal ellentétesen tekerje a pedálokat.
</p>
<p>
A <b>tükör-minivelocipéddel</b> egyedül is lehet haladni, ekkor célszerű a hátsó kereket mozgató kormányt rögzíteni.
</p>

<p style="text-align:center;">
	<img src="pics/tukormini04.jpg" width="318" height="320" />
</p>

<p>
Artista tehetséggel bíró biciklisek egyedül hátrafelé tekerve és kormányozva is haladhatnak a <b>tükör-minivelocipéd</b>del.
</p>
