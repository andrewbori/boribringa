<h1>Inverzbicikli</h1>

<p style="text-align:center;">
	<img src="pics/inverzbicikli01.jpg" width="320" height="240" />
</p>

<p>
Az inverz kerékpár működési elve nagyon egyszerű: <br/>
Egy normál biciklihez képest az ellentétes irányba kell tekerni és kormányozni.
Ha a kormányt balra tekerem, a bicikli jobbra fordul, ha a pedált hátrafelé tekerem, a bicikli előre megy.
</p>

<p>
Mindezt egy speciális, módosított mechanizmussal lehet megvalósítani: <br/>
A kormány egy fogaskerék áttételen keresztül forgatja az első villát, így a forgásirány ellentétessé válik.
</p>

<p style="text-align:center;">
	<img src="pics/inverzbicikli02.jpg" width="320" height="240" />
</p>

<p>
A biztonság érdekében a fogaskerekek kaptak egy tetszetős védőburkolatot. 
</p>

<p style="text-align:center;">
	<img src="pics/inverzbicikli03.jpg" width="320" height="240" />
</p>

<p>
A hajtómű nagy lánckereke két kis segéd-lánckerék segítségével oly módon hajtja a hátsó keréken levő kis lánckereket,
hogy a vele ellentétes irányban forogjon.
Hátra tekerve előre halad, előre tekerve pedig fékez a kontrafék segítségével. 
</p>

<p style="text-align:center;">
	<img src="pics/inverzbicikli04.jpg" width="320" height="240" />
</p>

<p>
A normál kerékpáron begyakorolt reflexek miatt az első próbálkozások során úgy tűnik, hogy ezzel a biciklivel képtelenség közlekedni.
Igazából ez nem lehetetlen, de akkora erőfeszítést jelent,
mint egy normál kerékpáron először megtanulni egyensúlyozni, tekerni és kormányozni. 
</p>